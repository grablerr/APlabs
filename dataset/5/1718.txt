Анна Джейн
5
Мой идеальный смерч. За руку с ветром
Ця рецензія є даниною памяті прекрасному автору слова, і просто хорошій людині нашій Анні Джейн, якби хотілося, щоб вона подарувала нам ще не одну теплу історію, але... ми завжди будемо памятати тебе...
Як це любити ідеального хлопця, і чи є насправді ідеальні люди навколо, чи це лише добре приклеєна маска, яка згодом може злетіти з обличчя. Ден обожнюваний всіма хлопець, а інколи здається що навіть сама фортуна допомагає йому у всьому. Маша звичайна й непримітна на перший погляд студентка, їхні світи могли ніколи й не перетнутись, якби не одне але…вони уклали договір, і чим це обернеться для них, поки не зрозуміло.
Історія цієї рецензії бере початок в далекому 2014 році, в часи коли смартфони не були звичною річчю для кожного, а книга коли не коли та і з’являлась в руках підлітка. Цей відгук міг бути написаний, коли книги Анни Джейн, не виходили друком, а її тексти були у вільному доступі для скачування, і великої аудиторії поціновувачів її таланту ще не було. Саме тоді, мале дівча випадково скачало з якогось сайту Мой идеальний смерч, і почало своє знайомство з творчістю письменниці. Читання вночі під простирадлом і світлом від телефону, не можливість відірватись хоч на секунду від тексту, і бажання якомога швидше дізнатись чим закінчилась боротьба Маші і Дена за своє щастя…так пройшли декілька днів, хтось скаже дурниці можна було і потім дочитати, про те в цьому вся я. Зараз оглядаючись назад розумію, що історія не така вже й крута, якою була в моїй уяві, швидше за все вона більш дитяча, ванільна, місцями наївна, але добродушна в своїй простоті.
А ось за вікном 2023, і я вирішила перечитати історію, яка зайняла окреме місце в моєму серці. Книга видана і перевидана декілька разів друком, а тому відповідно відредагована була не раз, і різниця відчувається, про те не в поганому сенсі. Автор прогресує, розвиває свої здібності, і стає краще.
Беручи до рук книгу цього разу я відчула страх: “Що як я переросла такого роду твори, що як тоді я була просто дівчам яке не розумілося на хорошій літературі”. Напевно зараз я можу сказати, що немає поганої чи хорошої літератури є не твоя, от відкриваєш ти книгу і розумієш не для тебе…хоча це не той випадок…
З перших рядків може здатися, що це легка і проста історія, але не все так просто як здається, вона дивовижна і багатогранна. Готуйтесь сміятись і плакати водночас, хоча перша частина може здатися трохи наївною, а місцями нелогічною в порівнянні з іншими двома частинами, вона має свій романтично-пригодницький шарм. Читаючи її, посмішка не сходить з обличчя, постійно хочеться сміятись з безглуздих ситуацій в які потрапляли Чіп та Дейл, а інколи і самій взяти участь в тих шаленствах. І коли б книгу потрібно було описати одним словом то це однозначно – Тепло - саме це випромінюють герої книги, з ними ти радієш перемогам і сумуєш коли герої терплять фіаско…хоча можливо долі точніше Анні Джейн видніше.
Ця історія вчить нас відпускати минуле, бути самим собою, намагатись дивитись на речі позитивно. Вчить прощати, любити, розуміти не дивлячись ні на що, або ж на перекір всьому.
А ще, не знаю чому, але для мене було важливо знайти цю історію в книжковому форматі саме в найпершому виданні.
Читати чи ні, вибір за вами, але я би радила познайомитися з цією книгою, і уявити, що ви підліток який знову повернувся в своє минуле чи дитинство, знову пережити ці прекрасні моменти першої закоханості разом з героями. І вірити всім своїм серцем вірити, в справжнє кохання.
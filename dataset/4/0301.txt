A. Achell
4
Клинок королеви. Танок із тінями
"Чудовиськами стають незалежно від статі, сім'ї та оточення. Ними народжуються."
В мене немає жодних питань до сюжету, написано дуже атмосферно і в дусі часу. Не ідеально, але і так досить передвзято відносилась до книги.

"Один скаже "прокляття", інший назве благословенням."
Історія написана у двух часових лініях. В центрі головна героїня - Малкія, і ми спостерігаємо її зараз і в процесі дорослішання. Взагалі, можете назвати мені хоча б одного персонажа, який не намагався нею маніпулювати.
Не можливо довіряти навіть найближчій людині, яка має бути щитом від всього світу. Образ Малкії все більше прояснюється для мене. Її поведінка, мотиви, замкнутість, відсутність довіри до будь-кого, готовність померти, аби тільки не бути полонянкою.
Але в мене безліч запитань до героїв та їх вчинків. Особливо, до мислення. Якщо Малкія була мала, то дорослі ж точно розуміли наслідки своїх вчинків. Від 14 літнього підлітка, якому довірили небезпечну нову зброю, невже ніхто не очікує нестриманості та опальних вчинків. Та і принцеса цього ж віку, чиста і накормлена, такий собі приклад для голодного натовпу.
"...війна ніколи не буває милостивою та благородною."
Я хоча і нахапалась спойлерів та приблизно знала про що буде мова, навіть здогадувалась, хто буде головним антагоністом, але я не очікувала такого. Після фінала в мене стільки матів в голові, хочеться кричати, вломити цьому персонажу, аж руки чешуться. І найголовніше, в мене немає жодних припущень з приводу продовження. А я не можу без теорій и вгадувань, тим не менш в голові пусто.
"У мертвих немає ні звань, ні привілеїв..."
Варто відмітити підхід автора до написання та створення історії. Оформлення обкладинки дуже гарне, більш того, вона є справжньою, зі сторінок книги. Ця картина присутня в розповіді і от це вже відчувається навіть трошки моторошно. Наче історія оживає в тебе в руках.
Багато уваги приділено розробці світу та наповненню, які дійсно виділяються на фоні іншої літератури. Ілюстрації по сюжету, словники, різні карти, персонажі та їх характеристики. Приємно здивована, пропрацьовані всі аспекти. Для читача це просто інформаційний передоз щастя.